---
title: Bireysel
position: 2
og:
  image: bu sayfa için open graph image path'i buraya
  description: bu sayfa için open graph description buraya
---

## Trafik Sigortası

Trafik Sigortası; trafik kazasına karışan araçlardan mağdur olan tarafın, maddi
ve bedensel zararlarını, belirli limitler dahilinde, teminat altına alan
zorunlu bir sigortadır.

## Kasko Sigortası

Kasko sigortası; aracı çarpma, çarpışma, yanma ve hırsızlık gibi temel
risklerin yanısıra dolu, sel gibi doğal afetler, halk hareketleri, üçüncü
kişilere karşı mali sorumluluk ve daha birçok riskin teminat altına alındığı
sigortadır.

## Yeşil Kart Sigortası

Yeşil kart sigortası; Yeşil Kart Sistemine üye ülkelerde geçerli olan motorlu
araç sigortası olup, trafik sigortasına ek olarak Türkiye dışındaki ülkelerde
de karşı tarafın zararlarını ödeyen bir sigortadır.

## Konut Sigortası

Konut sigortası; evi ve eşyaları hırsızlık, yangın, yıldırım, infilak ve su
baskını gibi temel risklerin yanısıra, ihtiyari deprem, üçüncü şahıs mali
sorumluluk, cam kırılması, elektronik cihaz, grev, lokavt, kargaşalık, halk
hareketleri, kötü niyetli hareketler, terör, komşuluk, kiracılık mali
sorumluluk gibi konutta yaşanabilecek birçok riski teminat altına alan
sigortadır.

## Zorunlu Deprem Sigortası

Zorunlu Deprem Sigortası; evi depremin neden olabileceği maddi hasarlara karşı
güvence altına alan ve teminatı Doğal Afet Sigortaları Kurumu (DASK) tarafından
verilen yaptırılması zorunlu bir sigortadır.

## Bireysel Sağlık Sigortası

Bireysel Sağlık Sigortası; kaza ya da hastalık sonucu ortaya çıkan ayakta ya da
yatarak teşhis ve tedavilere ait masrafları, yurtiçinde veya yurtdışında,
doktor ya da sağlık kurumu seçme özgürlüğü sağlayarak karşılayan sigortadır.

## Tamamlayıcı Sağlık Sigortası

Tamamlayıcı Sağlık Sigortası; ayakta ya da yatarak, muayene, tetkik ve tedavi
giderlerini, SGK ile anlaşmalı özel hastanelerde, fark ücreti ödemeden güvence
altına alan sigortadır.

## Yabancı Uyruklu Sağlık Sigortası

Yabancı Uyruklu Sağlık Sigortası; oturma izni veya ikamet tezkeresi için
başvuran yabancı uyrukluların yaptırmaları gereken sağlık sigortasıdır.

## Seyahat Sağlık Sigortası

Seyahat Sağlık Sigortası; yurt içine, yurt dışına veya yurt dışından Türkiye’ye
seyahat edenleri, seyahatleri esnasında karşılaşabilecekleri ani rahatsızlık
ve hastalıklarda koruma altına alan ve asistans hizmetleriyle de seyahati
kolaylaştıran bir sigortadır.

## Tekne Sigortası

Tekne Sigortası; teknenin yanısıra, makine, teknenin botları, aygıtları ve
donanımlarını da güvence altına alan, ayrıca deniz risklerine ek olarak,
yangın, korsanlık, hırsızlık, doğal afetler, 3. şahıs sorumluluk, kişisel
eşya, çevre kirliliği gibi birçok ek teminat sunan bir sigortadır.

## Ferdi Kaza Sigortası

Ferdi Kaza Sigortası; ani ve beklenmedik kazalara karşı, vefat, sürekli
sakatlık, tedavi giderleri, gündelik tazminat gibi teminatlar sağlayan bir
sigortadır.
